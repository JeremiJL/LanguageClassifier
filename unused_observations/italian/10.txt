Biden Netanyahu

Il presidente degli Stati Uniti Joe Biden, in un discorso dai toni estremamente duri nei confronti del premier israeliano, ha definito senza mezzi termini un errore l’approccio di Benjamin Netanyahu alla guerra a Gaza.
L’intervista di Biden: uno schiaffo alla politica di Netanyahu

Intervistato dalla rete americana in lingua spagnola Univision, tornando sulla strage degli operatori sanitari della World Central Kitchen, Biden ha definito l’accaduto scandaloso sottolineando che i mezzi colpiti dai droni non potevano essere scambiati per un convoglio di Hamas. Inoltre non ci sono scuse per non inviare aiuti umanitari nell’enclave. Quello che chiedo – ha detto il numero uno della Casa Bianca – è che gli israeliani accettino semplicemente un cessate il fuoco, consentendo per le prossime sei, otto settimane l’accesso totale a tutto il cibo e le medicine che entrano nel paese. Ho parlato con tutti, dai sauditi ai giordani agli egiziani. Sono pronti a trasferire questo cibo. E penso che non ci siano scuse per non provvedere alle esigenze mediche e alimentari di quelle persone. Dovrebbe essere fatto adesso.