Nel trasporto ferroviario stop per il personale addetto alla circolazione dei treni dalle 9.01 alle 13. Viene assicurata la fascia di garanzia dalle 6 alle 9 e sono assicurati i treni garantiti, comunicati dalle Società ferroviarie come servizi minimi. Lo stop interessa anche il trasporto merci su rotaia. Il personale addetto agli appalti ferroviari sia di terra (pulizia treni, stazioni, uffici e servizi accessori) sia viaggiante (ristorazione, pulizia a bordo treno e accompagnamento treni notte) si ferma il secondo mezzo turno di lavoro, compreso nella giornata dell’11 aprile. Il gruppo Fs ha fatto sapere che circoleranno regolarmente le Frecce e gli Intercity in occasione dello sciopero nazionale, in programma dalle ore 9 alle ore 13 di giovedì 11 aprile, del personale del Gruppo FS Italiane proclamato dalle Segreterie delle Organizzazioni sindacali Filt-Cgil e Uiltrasporti, in adesione a uno sciopero generale.