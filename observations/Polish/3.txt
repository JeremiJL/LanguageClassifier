Mączniak rzekomy winorośli – choroba roślin rozwijająca się na ich zielonych częściach: pędach, kwiatostanach i owocach. Rozwojowi choroby 
sprzyja wysoka temperatura powietrza oraz duża wilgotność. Wywoływana przez drzewika (Plasmopara viticola) mającego postać pleśni, przez co 
traktowana jest jak choroba grzybowa.

Na górnej stronie młodych liści pojawiają się okrągławe lub owalne, żółtooliwkowe, tłuste plamy; od spodu, w miejscu plam, widoczny biały nalot 
przypominający grzybnię. Porażone miejsca w sprzyjających warunkach szybko się powiększają, z czasem brunatnieją i mogą się wykruszać. Na 
starszych liściach pojawiają się żółte plamy, ograniczone nerwami, co daje wygląd mozaiki. Na pędach porażenie mączniakiem rzekomym objawia 
się w postaci ciemnobrunatnych plam, porażone zaś kwiatostany ciemnieją i opadają. Na jagodach w pierwszym okresie pojawia się nalot, następnie 
owoce więdną, przybierając postać brunatnych mumii.

walczanie mączniaka rzekomego realizowane jest przez stosowanie odpowiedniej agrotechniki: usuwanie źródeł zakażenia (suchych, opadłych liści, 
które należy jesienią wygrabić i spalić), wysokie formowanie krzewów, odpowiednie cięcie i systematyczne odchwaszczanie gleby. Ochrona chemiczna 
porażonych krzewów jest trudna, najczęściej udaje się jedynie zatrzymać rozwój choroby.

Profilaktycznie można stosować dwa opryski wiosenne przy użyciu Dithane (lub Folpan): przed i po kwitnieniu, a później opryski Miedzianem.

W przeszłości stosowano opryski łatwym do przygotowania fungicydem na bazie siarczanu miedzi i wapna – cieczą bordoską.

Formy przetrwalnikowe mączniaka prawdziwego, w postaci owocników tzw. kleistotecjów (otoczni), zimują na powierzchni porażonych organów pod łuskami 
pąków i na powierzchni zdrewniałych pędów[2]. Wiosną z rozwijających się pąków grzyb przenosi się na młode latorośle. Podczas sprzyjających warunków 
tworzą się zarodniki konidialne, które bardzo szybko się rozprzestrzeniają. Najlepsze warunki rozwoju choroby są w temperaturze 25-30 °C, natomiast 
powyżej 35 °C grzyb ginie. Także silne mrozy zimowe powodują zniszczenie znacznej części grzybni. Optymalne warunki kiełkowania zarodników konidialnych 
są przy wilgotności ok. 90%, choć deszcz i rosa wpływa hamująco na rozwój choroby, gdyż zarodniki są zmywane z powierzchni liści[3].

Grzyb atakuje wszystkie części zielone krzewów[3]. Początkowo na wierzchniej i spodniej stronie liści pojawiają się mało wyraźne, bladozielone, 
charakterystycznie matowe plamy o średnicy kilku milimetrów. Zarodniki konidialne pojawiające się jako mączysty nalot są w początkowej fazie choroby 
słabo widoczne. Nalot jest bardziej intensywny na wierzchniej stronie liści, choć występuje po obu stronach liścia, a uwidacznia się po dłuższym okresie 
ciepłej pogody. W późniejszym okresie silniej porażone liście schną i obumierają.

Na latoroślach pojawiają się podłużne, ciemne plamki, pokryte słabo widocznym nalotem zarodników. W miarę drewnienia latorośli plamki ciemnieją i stają się 
czarnobrązowe. Na jagodach tworzy się gęsty brudnobiały nalot. Pod nim, na powierzchni skórki, występują często drobne, ciemne, nekrotyczne plamki. Skórka 
owoców zasycha, pęka głęboko, aż do nasion.