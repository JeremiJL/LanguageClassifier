Candidato ma non vincitore del Premio Strega, questo piccolo libro è davvero un gioiellino: una coppia italiana di grafici a Berlino e la loro storia d’amore e vita forse un po’ stantia, raccontata dall’interno ma anche attraverso i filtri instagram e gli occhi degli altri, due giovani adulti con le speranze e le ambizioni di tutti quelli che abitano nei grandi centri urbani e fanno lavori creativi e magari freelance. Mi ci sono davvero ritrovata, credo che i protagonisti rappresentino molto bene la nostra generazione e l’epoca in cui viviamo
Non ho amato particolarmente questo libro, per il semplice motivo che odio i manuali e che ogni volta che ne finisco di leggere uno poi non so nemmeno cosa ho letto, ma. magari a voi può interessare il tema. Io forse sono già abbastanza menefreghista per non doverlo leggere, ecco
‘Move over Sally Rooney: this is the hottest new book’, dice il Sunday Times. “Un romanzo sulle fibrillazioni dell’amore, su tutte quelle relazioni imperfette nate da serate inaspettatamente perfette e, soprattutto, su New York”. L’ho trovato all’inizio pretenzioso ma poi bellissimo, con dialoghi ritmatissimi, una descrizione della new york di oggi e delle persone belle e di successo che la popolano, e una storia d’amore realistica, le mie preferite. Non vedo l’ora di vedere la serie