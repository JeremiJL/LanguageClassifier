Per il Vinitaly 2024 la cooperativa Unione Radiotaxi Verona mette in campo un rafforzamento del servizio: operativi 177 veicoli suddivisi nelle 24 ore.
Circa una cinquantina di autisti saranno attivi su doppi turni. Questo significa che, autorizzati dal Comune di Verona, con lo stesso taxi, potranno essere alla guida sulla stessa vettura due autisti, che svolgeranno due turni di 10 ore ciascuno. Il rafforzamento della seconda guida è stato spostato in particolare nelle ore serali e notturne.

I taxi saranno localizzati in particolare nelle aree: Fiera – viale del Lavoro (porta Cangrande); Stazione Porta Nuova; piazza Bra; piazza Erbe.